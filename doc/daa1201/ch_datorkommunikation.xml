<?xml version="1.0" encoding="UTF-8"?>

<!--
	TODO: Saknar bilderna från originalet
-->
<chapter lang="sv" id="ch-datorkommunikation">
  <title>Datorkommunikation och Internet</title>

  <section>
    <title>Datorkommunikation</title>

    <para>Datorkommunikation är överföring av data mellan olika datorer t.ex.
    mellan två datorer eller mellan din dator och en internetsida.
    Dataöverföringen görs i någon form av nätverk och den data som överförs
    kan vara t.ex. text, bilder eller ljud. Datorkommunikation används på
    många ställen i vardagen t.ex. när du tar ut pengar i en bankomat eller
    bokar en resa. I skolan, på arbetsplatsen eller i hemmet använder
    datorkommunikation för att skicka e-post, surfa på Internet, mötesbokning
    och distansarbete.</para>

    <para>För att kunna överföra data mellan olika datorer eller enheter
    behövs ett nätverk. I nätverket är alla datorer ansluta till varandra
    vilket gör det möjligt att överföra data mellan alla datorerna. Ett
    nätverk kan vara allt från två datorer till ett gigantiskt stort nätverk
    t.ex. Internet.</para>

    <para>Ett lokalt nätverk (eng. Local Area Network) brukar förkortas LAN
    och är ett nätverk som används inom ett begränsat område t.ex. en
    arbetsplats. Nätverket i sig består av kablar och switchar som kopplar
    ihop alla datorerna så de kan kommunicera med varandra. Idag kan man även
    ha trådlösa lokala nätverk, dessa kallas då WLAN (Wireless Local Area
    Network). Ett lokalt nätverk kan även användas för att flera datorer ska
    få tillgång till Internet samtidigt.</para>

    <para>En annan typ av nätverk som man bör känna till är Wide Area Network
    (WAN) som används över större områden. Ett Wide Area Network kan t.ex.
    användas av ett företag som har kontor i flera städer och behöver ett
    gemensamt nätverk.</para>
  </section>

  <section>
    <title>Internet</title>

    <para>Internet är ett världsomspännande nätverk som består av flera
    miljoner datorer. Alla som har en dator vilken är kopplad till Internet är
    en del av detta nätverk. Ordet Internet betyder "nätverk av nätverk" och
    det är precis vad Internet är. När du sitter vid datorn i skolan så är du
    kopplad till skolans nätverk, detta är i sin tur kopplat till en
    internetleverantörs nätverk. Internetleverantören är sedan kopplad till
    ett större nätverk t.ex. ett stadsnät, sin leverantörs nätverk eller har
    egna fiberkablar som i sin tur är kopplade till liknande leverantörer i
    andra länder och deras nätverk.</para>

    <para>Internet är uppbyggt så att ingen central dator sköter alla
    kommunikation utan all datatrafik kan dirigera om sig själv mellan de
    olika datorerna och nätverken. Detta betyder att datatrafiken själv kan
    hitta nya vägar till ett mål om den första tänkbara färdvägen av någon
    anledning inte fungerar. Att man byggde Internet på det här sättet har sin
    grund i USA på 60- och 70-talet. Redan på 60-talet fanns grunden till det
    Internet vi har idag. Det var ett militärt datanät som kallades för
    ARPANET. När nätverket byggdes ut på 70-talet döptes det om till
    Internetwork. I samband med detta bytte man arkitektur till den vi
    använder idag, en anarkistisk arkitektur där datatrafiken själv letar sig
    fram till sitt mål utan någon centraldator som dirigerar trafiken. Detta
    gjordes i första hand av säkerhetsskäll för att det inte skulle gå att slå
    ut Internetworks genom att bomba en enskild dator eller knutpunkt i
    händelse av krig.</para>

    <para>Under 60-talet var det bara några få universitet och alla
    myndigheter, företag och organisationer som var viktiga för totalförsvaret
    kopplade till ARPANET. Vid uppgraderingen på 70-talet började fler ansluta
    sig till Internetwork och i slutet på 70-talet var så gott som alla
    amerikanska universitet och myndigheter anslutna. Internet fortsatte att
    växa och i mitten på 80-talet hade det vuxit till världens största nätverk
    och organisationer utanför USA började ansluta sig. Främst var det
    universitet som anslöt sig till Internet och de flesta hade aldrig hört
    ordet Internet. Vid den här tiden hade inte Internet så mycket att erbjuda
    gemene man då man endast kunde skicka e-post eller koppla upp sig till en
    annan dator för att arbeta på den.</para>

    <para>Det stora genombrottet för Internet kom på 90-talet och berodde på
    Gophers introduktion. Gopher kom 1991 och var en fullständig revolution
    för Internet med dess användarvänlighet genom det första grafiska
    gränssnittet för Internet. Två år senare kom World Wide Web eller www som
    också var försedd med ett grafiskt gränssnitt där man kunde klicka sig
    fram istället för att behöva navigera med tangentbordet. Samma år, 1993
    blev det också möjligt för företag att i kommersiellt syfte erbjuda
    internetuppkopplingar via modem till privatpersoner.</para>

    <para>Idag är Internet en del av våra liv, att surfa på Internet är inte
    konstigare än att titta på TV eller att prata i telefon. Vi letar
    information, skickar e-post till varandra, chattar och spelar datorspel på
    Internet, men det har medfört en del problem. Eftersom att ingen äger
    Internet finns det ingen myndighet som granskar dess innehåll eller
    bestämmer vad som får finnas och inte finnas där. Många länder har stött
    på problem när de försökt reglera nätet med nationella lagstiftningar.
    Egentligen finns det inga lagar på Internet, men oftast tillämpas
    nationell lagstiftning i det landet datorn med den olagliga informationen
    är uppkopplad ifrån, därför skiljer sig vad man får och inte får göra på
    Internet mellan olika länder.</para>

    <para>Från början var Internet ickekommersiellt och driften av Internet
    bekostades till stor del av universitet och statliga myndigheter världen
    över. Idag är internet kommersiellt, men den gamla tanken om att allt på
    Internet ska vara gratis lever kvar. Nu finansieras driften av Internet
    till större delen av användarnas anslutningsavgift.</para>
  </section>

  <section>
    <title>Webbläsaren Mozilla Firefox</title>

    <para>Mozilla Firefox är en av många webbläsare som kan användas för att
    surfa på Internet. En webbläsare översätter HTML-kod till en grafisk sida
    med länkar, bilder, ljud och videosekvenser. HTML (HyperText Markup
    Language) är ett språk som används för att göra webbsidor. Alla webbsidor
    sparas på servern som en enskild fil och har filtilägget .html eller .htm
    och det är därför som många webbadresser slutar på just det. En webbadress
    eller URL (Universal Resource Locator) som det heter kan användas för att
    länka till olika källor på Internet som t.ex. en webbsida. Ett exempel på
    en URL är: <ulink type=""
    url="http://www.linuxchick.se/">http://www.linuxchick.se/</ulink>.</para>

    <para>Förutom den vanliga menyn så har Mozilla Firefox ett verktygsfält
    med knappar, ett adressfält där du anger webbadressen och en ruta med
    sökfunktion. Följande funktioner finner du i verktygsfältet:</para>

    <!-- TODO: Här fanns en bild -->

    <para><variablelist>
        <varlistentry>
          <term>Bakåt</term>

          <listitem>
            <para>Går tillbaka till föregående sida. Klickar du på pilen på
            höger sida av knappen får du fram en lista över besökta
            webbplatser och kan själv välja hur många sidor du vill hoppa
            bakåt på en gång.</para>
          </listitem>
        </varlistentry>

        <varlistentry>
          <term>Framåt</term>

          <listitem>
            <para>Om du har hoppat bakåt kan du på samma sätt hopp framåt igen
            med denna knappen. På samma sätt som med bakåt-knappen kan du
            använda pilen på högersidan av knappen för att få en lista på alla
            sidor du kan hoppa till.</para>
          </listitem>
        </varlistentry>

        <varlistentry>
          <term>Uppdatera</term>

          <listitem>
            <para>Laddar om den sidan du befinner dig på.</para>
          </listitem>
        </varlistentry>

        <varlistentry>
          <term>Stop</term>

          <listitem>
            <para>Avbryter nedladdningen av den aktuella sidan.</para>
          </listitem>
        </varlistentry>

        <varlistentry>
          <term>Hem</term>

          <listitem>
            <para>Går till den webbadress du valt som startsida i din
            webbläsare.</para>
          </listitem>
        </varlistentry>

        <varlistentry>
          <term>Adressfält</term>

          <listitem>
            <para>Här skriver du in vilken sida du vill gå in på.</para>
          </listitem>
        </varlistentry>

        <varlistentry>
          <term>Gå till</term>

          <listitem>
            <para>Öppnar sidan du skrivit i adressfältet. Man kan även trycka
            på <keycap>Enter</keycap> istället för att klicka på den här
            knappen.</para>
          </listitem>
        </varlistentry>

        <varlistentry>
          <term>Sökruta</term>

          <listitem>
            <para>Här kan du söka på några av de största sökmotorerna och även
            lägga till egna. Skriv in ett sökord och välj sökmotor i menyn som
            du öppnar genom att klicka på bilden till vänster i
            sökrutan.</para>
          </listitem>
        </varlistentry>

        <varlistentry>
          <term>Bokmärkesrad</term>

          <listitem>
            <para>Här kan du lägga bokmärken till sidor som du besöker ofta.
            Då behöver du bara klicka på den bokmärket i bokmärkesraden för
            att komma till sidan.</para>
          </listitem>
        </varlistentry>
      </variablelist></para>

    <para>För att lägga till bokmärken i Mozilla Firefox du använda menyn
    <guimenu>Bokmärken</guimenu> och välja <guimenuitem>Lägg till
    bokmärke</guimenuitem> eller trycka <keycap>Ctrl</keycap> +
    <keycap>D</keycap> när du står på sidan du vill göra ett bokmärke till. I
    Mozilla Firefox finns även en funktion för att hålla ordning på sina
    bokmärken som du finner i menyn <guimenu>Bokmärken</guimenu> och sedan
    <guimenuitem>Ordna bokmärken</guimenuitem>. Här kan du ordna dina
    bokmärken i mappar och välja vilka som ska synas i bokmärkesraden.</para>
  </section>

  <section>
    <title>Att söka på Internet</title>

    <para>Internet är enormt stort och därför kan det vara svårt att veta var
    man ska leta efter det man söker. Detta har man löst med sökmotorer. Dessa
    sökmotorer använder sig av en så kallad Web-spider som börjar på en
    webbsida, går vidare till alla länkar på den webbsidan och går sedan
    vidare till dessa webbsidors länkar. Så fortsätter den tills den har
    besökt alla webbsidor som det finns länkar till och samlar samtidigt alla
    ord på alla dessa webbsidor i en gigantisk databas. I den här databasen
    söker sedan sökmotorn efter vilka webbsidor som innehåller det eller de
    ord du söker efter. En av de största sökmotorerna i skrivandets stund är
    Google som du hittar på <ulink
    url="http://www.google.se/">http://www.google.se/</ulink>.</para>

    <para>När du söker på internet kan du använda ett eller flera ord och även
    hela meningar. För att få bättre sökresultat kan man använda sig av
    booleansk logik som du säkert hört talas om i matematiken. Radar du upp
    ett antal ord i sökrutan så tolkar sökmotorn detta som att det står
    "eller" och kommer därför att ta med alla sidor som innehåller minst ett
    av orden i sökresultatet. Sökordens ordningsföljd ger betydelse för
    sökresultatet genom att de sökord som står först i sökrutan prioriteras
    högre än de som står efter. Sökresultatet sorteras så att de webbsidor som
    innehåller flest av dina sökord kommer först.</para>

    <!-- TODO: Här fanns en bild -->

    <para>Detta sättet fungerar bra om du söker efter något som kan benämnas
    på mer än ett sätt annars tenderar det att ge onödigt många träffar och
    ett mindre precist sökresultat. Använder du flera sökord och vill att
    vissa av dem ska finnas med på alla sidorna i sökresultatet så sätter du
    ett plustecken framför. Du kanske behöver hitta ett hotell i Paris och om
    du då söker efter "hotell" och "Paris" utan plustecken framför så kommer
    sökresultatet visa en massa webbsidor som handlar om antingen om hotell
    eller Paris.</para>

    <!-- TODO: Här fanns en bild -->

    <para>Ibland innehåller sökresultatet många träffar som är ointressanta
    för dig även om de stämmer överens med dina sökord. Som ett exempel så kan
    sökningen ovan ge träffar till webbsidor som handlar om Paris Hilton som
    är dotter till ägaren av hotellkedjan Hilton. Förutsatt att du inte
    tvunget vill bo på ett Hiltonhotell kan du filtrera bort dessa träffar
    genom att skriva Hilton med ett minustecken framför. Då visar
    sökresultatet träffar som innehåller orden "hotell" och "Paris" men inte
    "Hilton".</para>

    <!-- TODO: Här fanns en bild -->

    <para>Letar du däremot efter information om en film eller en bok där
    titlen innehåller flera ord kan du sätta citattecken runt frasen. Då
    kommer sökmotorn söka på hela frasen och inte betrakta mellanslag som
    "eller". Sökresultatet innehåller bara webbsidor där hela frasen finns med
    och det tas även hänsyn till små och stora bokstäver.</para>

    <!-- TODO: Här fanns en bild -->
  </section>

  <section>
    <title>E-post med Mozilla Thunderbird</title>

    <para>Mozilla Thunderbird är en e-postklient som är utvecklad av samma
    företag som utvecklat Mozilla Firefox. Precis som Mozilla Firefox har
    Mozilla Thunderbird ett vertygsfält med knappar som kan användas för att
    utföra de vanligaste funktionerna i Mozilla Thunderbird.</para>

    <!-- TODO: Här fanns en bild -->

    <para><variablelist>
        <varlistentry>
          <term>Hämta</term>

          <listitem>
            <para>används för att ladda ner dina e-postbrev till din brevlåda
            på datorn.</para>
          </listitem>
        </varlistentry>

        <varlistentry>
          <term>Skicka</term>

          <listitem>
            <para>öppnar ett fönster där du kan skriva ett nytt
            e-postbrev.</para>
          </listitem>
        </varlistentry>

        <varlistentry>
          <term>Adressboken</term>

          <listitem>
            <para>öppnar din adressbok.</para>
          </listitem>
        </varlistentry>

        <varlistentry>
          <term>Svara</term>

          <listitem>
            <para>använder du för att skicka ett svar på ett e-postbrev till
            avsändaren.</para>
          </listitem>
        </varlistentry>

        <varlistentry>
          <term>Svara alla</term>

          <listitem>
            <para>kan du använda om ett e-postbrev har flera mottagare och
            vill skicka ett svar till avsändaren och alla mottagarna. </para>
          </listitem>
        </varlistentry>

        <varlistentry>
          <term>Vidarebefordra</term>

          <listitem>
            <para>kan du använda om du vill skicka vidare e-postbrevet till
            någon annan. </para>
          </listitem>
        </varlistentry>

        <varlistentry>
          <term>Ta bort</term>

          <listitem>
            <para>används för att slänga ett e-postbrev i papperskorgen för
            e-postprogrammet. </para>
          </listitem>
        </varlistentry>

        <varlistentry>
          <term>Skräppost</term>

          <listitem>
            <para>kan användas för att markera meddelande som skräppost (eng.
            Spam). </para>
          </listitem>
        </varlistentry>

        <varlistentry>
          <term>Skriv ut</term>

          <listitem>
            <para>skriver ut ditt e-postmeddelande så du får en papperskopia.
            </para>
          </listitem>
        </varlistentry>

        <varlistentry>
          <term>Stopp</term>

          <listitem>
            <para>avbryter en pågående överföring.</para>
          </listitem>
        </varlistentry>
      </variablelist></para>

    <para>Idag har de flesta en personlig e-postadress som de använder för att
    skicka e-postbrev till vänner och bekanta eller för att delta i
    e-postlistor. Den stor föredelen med e-post är att det går snabbt. Om du
    skickar ett e-postbrev så har mottagaren det i sin elektroniska brevlåda
    inom några sekunder. En annan fördel är att en kopia på alla e-postbrev du
    skickar sparas på din dator så du kan gå tilllbaka och se vad du
    skrivit.</para>

    <para>En e-postadress består av två delar som skiljs åt med tecknet "@".
    Tecknet @ utalas "snabel-a" på svenska, men även en engelska benämningen
    "at" är vanlig. Till vänster om @ står ditt användarnamn som kan vara
    t.ex. ditt namn eller ditt smeknamn och till höger om @ står ditt
    domännamn som talar om var du finns.</para>

    <para>amelia@linuxchick.se</para>

    <para>Domännamnet är uppdelat i flera delas som skiljs åt med punkter och
    längst till höger i vårt exempel står se som betyder att det är ett
    svenskt domännamn. Det som står före .se är själva domännamnet som är
    anslutet till toppdomänen .se, i det här fallet linuxchick. Man kan ha
    flera underdomänen separerade med punkter t.ex.</para>

    <para>amelia@mail.linuxchick.se</para>

    <para>I en e-postadress kan man använda bokstäver, siffror och vissa
    specialtecken som t.ex. punkt, bindestreck och understreck. Värt att tänka
    på är att man bör använda sig av små bokstäver i sin e-postadress då vissa
    äldre servrar skiljer på små och stora bokstäver. Man kan inte heller
    använda sig av svenska tecken som å, ä och ö i sin e-postadress då det
    inte fungerar i utlandet.</para>

    <para>E-post kan inte bara användas för att skicka e-post till sina vänner
    och bekanta, man kan även delta i e-postlistor och diskutera eller få
    information om saker som intresserar dig. När någon skickar ett e-postbrev
    till en e-postlista så skickas e-postbrevet till alla som anmält sig till
    e-postlistan. När du vill svara på ett e-postbrev till en e-postlista
    skickar du svaret till e-postlistans e-postadress. Listans e-postadress
    ser likadan ut som vilken e-postadress som helst t.ex.
    selinux-medlemmar@se.linux.org som är en e-postlista för Svenska
    Linuxföreningens alla medlemmar.</para>

    <para>Kom ihåg att alltid skriva ett ämne som talar om för mottagaren vad
    e-postbrevet handlar om, det underlättar för mottagaren och blir lättare
    för dig att hitta om du behöver gå tillbaka och se vad du skrev.</para>
  </section>
</chapter>
