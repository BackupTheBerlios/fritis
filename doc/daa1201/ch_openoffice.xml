<?xml version="1.0" encoding="UTF-8"?>
<chapter lang="sv" id="ch-openoffice">
  <title>OpenOffice.org</title>

  <section>
     

    <title>Introduktion till OpenOffice.org</title>

    <para>I det här kapitlet ska vi bekanta oss med OpenOffice.org som är Sun
    Microsystems office-paket. OpenOffice.org stöder de flesta filformat som
    används för att spara olika typer av office-dokument. Detta gör det
    möjligt att läsa och ändra nästan alla office-dokument som finns. Med
    OpenOffice.org kan du även spara dina dokument som .pdf-filer (Portable
    Document Format) som gör att andra inte kan skriva om ditt dokument, detta
    gör att du kan vara säker på att de som läser ditt dokument verkligen
    läser det du har skrivit.</para>

    <para>I OpenOffice.org kan du skapa textdokument, tabelldokument,
    presentationer och databaser. Detta kommer du lära dig i följande fyra
    kapitel. Först ska vi gå igenom lite grundläggande saker som är gemensamma
    för alla typer av dokument i OpenOffice.org. </para>
  </section>

  <section>
     

    <title>Arbeta med OpenOffice.org</title>

    <para>När du startar OpenOffice.org får du upp ett tomt dokument som heter
    Namnlös1 (eng. Untitled1). Varje nytt dokument som öppnas heter Namnlös
    och sedan en siffra t.ex. 1, 2 eller 3 beroende på hur många nya, osparade
    dokument du har öppna. När du sedan sparar ditt dokument så ger du det ett
    namn, men tills dess har dokumentet inget namn och kallas därför för
    Namnlös.</para>

    <para>Om du vill öppna ett nytt dokument kan du antingen använda dig av
    <guimenu>Arkiv</guimenu>-menyn och sedan <guimenuitem>Nytt</guimenuitem>
    och <guimenuitem>Textdokument</guimenuitem>,
    <guimenuitem>Tabelldokument</guimenuitem>,
    <guimenuitem>Presentation</guimenuitem> eller
    <guimenuitem>Databas</guimenuitem>.</para>

    <para>När du startar OpenOffice.org får du alltid upp ett tomt dokument,
    en markör blinkar i övre vänstra hörnet av dokumentet. Texten du skriver
    läggs in i dokumentet där markören befinner sig. I ditt nya dokument kan
    du nu skriva den text du önskar och när raden tar slut så hoppar markören
    automatiskt till nästa rad och din text fortsätter där. Samma sak händer
    när sidan tar slut, markören hoppar automatiskt till nästa sida. När du
    vill påbörja ett nytt stycke använder du <keysym>Enter</keysym>-tangenten
    och markören kommer att flytta sig en rad ner för varje gång du trycker på
    tangenten. När du fyllt på ditt dokument med text kan du flytta markören
    mellan olika stycken och sidor med hjälp av antingen musen,
    pil-tangenterna eller olika tangentbordskombinationer. </para>

    <para>Det vanligaste sättet att arbeta i OpenOffice.org är i
    infogningsläge d.v.s. din text skrivs in bakom den text som finns framför
    markören. Ett annat sätt är överskrivningsläge där texten efter markören
    skrivs över med den nya texten du skriver. För att växla mellan dessa
    olika lägen använder du <keysym>Insert</keysym>-tangenten.</para>

    <para>Om du skrivit något fel i ditt dokument så vill du gärna kunna sudda
    ut det. Det finns två sätt att radera text i ett dokument. Vill du radera
    texten bakom markören använder du <keysym>Backspace</keysym>-tangenten och
    vill du radera texten framför markören använder du
    <keysym>Delete</keysym>-tangenten.</para>

    <para>Du kan även flytta och kopiera text i OpenOffice.org. Först måste du
    markera texten genom att hålla inne vänster musknapp och dra muspekaren
    över texten. Där efter högerklickar du på den markerade texten och får upp
    en meny där du kan välja <guimenuitem>Klipp ut</guimenuitem> för att
    klippa ut texten och sedan <guimenuitem>Klistra in</guimenuitem> för att
    placera den på det ställe du vill ha den. Vill du istället kopiera texten
    väljer du <guimenuitem>Kopiera</guimenuitem> i menyn och sedan
    <guimenuitem>Klistra in</guimenuitem>. Tänk på att texten klistras in där
    markören är placerad.</para>

    <para>När du skrivit i ditt dokument så måste du spara dokumentet på
    datorns hårddisk, annars försvinner dokumentet när du stänger
    OpenOffice.org. Om det är första gången du ska spara dokumentet och det
    inte har något namn så går du in i <guimenu>Arkiv</guimenu>-menyn och
    väljer <guimenuitem>Spara som...</guimenuitem>, då får du upp en
    dialogruta där du kan välja var på hårddisken du vill spara ditt dokument
    och en rad där du kan skriva in det namn du önskar döpa ditt dokument
    till, sedan är det bara att trycka på knappen märkt
    <guimenuitem>Spara</guimenuitem> och ditt dokument sparas på hårddisken.
    Fyller du sedan på med mer text kan du använda
    <guibutton>Spara</guibutton>-knappen för att spara ändringarna i ditt
    dokument på hårddisken. Vill du däremot spara en kopia av ditt dokument så
    måste du använda <guimenu>Arkiv</guimenu>-meny och <guimenuitem>Spara
    som...</guimenuitem> där du får skriva in ett nytt namn på ditt dokument
    då kopian inte kan ha samma namn som originalet. Namnet på dokumentet får
    vara max 255 tecken långt och kan inte innehålla ? Eller *. </para>

    <para>För att öppna ett dokument som ligger sparat på datorn använder du
    <guibutton>Öppna</guibutton>-knappen som återfinns bredvid
    <guibutton>Nytt</guibutton>-knappen. Då får du upp en dialogruta där du
    kan bläddra bland datorns kataloger för att hitta ditt dokument. När du
    hittat ditt dokument markerar du det och klickar på knappen märkt
    <guibutton>Öppna</guibutton> i dialogrutan.</para>

    <para>Om du hade tänkt skriva ut ditt dokument kan det vara bra att se hur
    det kommer att se ut på papper innan du skriver ut det. Detta kan du göra
    med funktionen förhandsgranskning som du finner i
    <guimenu>Arkiv</guimenu>-menyn och sedan
    <guimenuitem>Förhandsgranskning</guimenuitem> eller så kan du använda
    knappen <guibutton>Förhandsgranskning</guibutton> i verktygsmenyn. </para>

    <para>För att sedan skriva ut ditt dokument kan du antingen välja
    <guibutton>Skriv ut</guibutton>-knappen i verktygsmenyn eller använda
    <guimenu>Arkiv</guimenu>-menyn och sedan <guimenuitem>Skriv
    ut</guimenuitem>. Ibland kan du behöva ändra inställningarna för skrivarna
    t.ex. om du har mer än en skrivare att välja på. Det kan du göra i
    <guimenu>Arkiv</guimenu>-menyn och sedan väljer du
    <guimenuitem>Skrivarinställningar</guimenuitem>. </para>
  </section>

  <section>
     

    <title>Rättstavning och autokorrigering</title>

    <para>OpenOffice.org har automatisk stavningskontroll vilket betyder att
    den kontrollerar din stavning medan du skriver. Stavar du ett ord fel
    stryks det under med en röd vågig linje. Ett ord anses som felstavat om
    det inte finns i ordlistan, därför kan vissa rättstavade ord markeras som
    felstavade. För att rätta det felstavade ordet kan du högerklicka på det,
    då får du upp en meny med olika förslag på ord och möjligheterna
    <guibutton>Lägg till</guibutton> som lägger till ordet i en ordlista eller
    <guibutton>Ignorera alla</guibutton> som ignorerar ordet alla gånger det
    dyker upp i ett dokument. Har du stavat ordet korrekt på svenska och det
    ändå markeras som felstavat kan du lägga in det i ordlistan så att det
    inte visas som felstavat nästa gång. Är det däremot namn eller kanske
    utländska ord i din text som anses som felstavade är det mer effektivt att
    använda <guibutton>Ignorera alla</guibutton>. </para>

    <para>För att aktivera eller avaktivera automatisk stavningskontroll
    använder du dig av knappen <guibutton>Kontrollera automatiskt</guibutton>.
    Vill du inte använda automatiskt stavningskontroll utan rättstava ditt
    dokument när det är klart kan du använda knappen
    <guibutton>Rättstavning</guibutton>. För att kontrollera stavningen på ett
    annat språk använder du menyn <guimenu>Verktyg</guimenu> och sedan
    <guimenuitem>Alternativ</guimenuitem> då får du upp en dialogruta med
    inställningar för OpenOffice Writer. Gå in under
    <guibutton>Språkinställningar</guibutton> och sedan
    <guibutton>Språk</guibutton>, där kan du ändra standardspråk för
    dokumentet. När du ändrar standardspråk för dokument så gäller det alla
    dokument, vill du däremot bara kontrollera det aktuella dokumentet på ett
    annat språk markerar du avbockningsrutan <guibutton>Bara för det aktuella
    dokumentet</guibutton>. </para>

    <para>OpenOffice.org har även autokorrigering som innebär att vissa ord
    som man ofta skriver fel på korrigeras automatiskt. Dessa rättas under
    tiden du skriver t.ex. om du råkar skriva två VErsaler i början på ett ord
    kommer det ändras så att det bara blir en (Versaler). Det finns även vissa
    teckenkombinationer som ändras till ett specialtecken när du skriver
    dessa. </para>

    <para>För att de vilka ord och tecken som korrigeras och för att stänga av
    funktionen använder du <guimenu>Verktyg</guimenu>-menyn och sedan
    <guimenuitem>Autokorrigering</guimenuitem>. Där kan du själv ändra vilka
    ord som ska vara med. Du kan även lägga till ord som du stavar fel på ofta
    som inte finns med. För att lägga till ett ord skriv det felstavade ordet
    i rutan <guilabel>Ersätt:</guilabel> och det rättstavade ordet i rutan
    <guilabel>Med:</guilabel>. </para>
  </section>

  <section>
     

    <title>Söka och ersätta text</title>

    <para>Har du skrivit ett ord eller en fras på flera ställen i ett dokument
    och sedan kommer på att du måste byta dessa mot något annat kan det vara
    jobbigt att göra det för hand. Därför finns en funktion för detta i
    OpenOffice.org. Välj <guimenu>Redigera</guimenu>-menyn och sedan
    <guimenuitem>Sök och ersätt</guimenuitem>. </para>

    <!--TODO: Här finns en bild i originaldokumentet som borde läggas in.-->

    <para>Skriv ordet eller frasen som du vill ersätta i rutan <guilabel>Sök
    efter:</guilabel> och ordet eller frasen som du vill ersätta den med i
    rutan <guilabel>Ersätt med:</guilabel>. Nu kan du antingen välja att
    använda <guibutton>Ersätt alla</guibutton> för att göra alla ändringar
    direkt eller <guibutton>Ersätt</guibutton> för att ersätta det markerade
    ordet. Vill du inte ersätt ett ord så klickar du bara på <guibutton>Sök
    nästa</guibutton> och fortsätter till nästa ställe där ordet eller frasen
    finns utan att ersätta det. </para>
  </section>
</chapter>
