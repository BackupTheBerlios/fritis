<?xml version="1.0" encoding="UTF-8"?>
<chapter lang="sv" id="ch-introduktion">
  <title>Introduktion</title>

  <section>
    <title>Förord</title>

    <para>Fritis Datorkunskap A är en lärobok för gymnasiekursen Datorkunskap
    A (DAA1201) helt baserad på programvaror som är fria att ladda ner från
    tillverkarens webbsida. För den här boken har jag valt att använda Sun
    Microsystems OpenOffice.org och Mozilla Foundations webbläsare Firefox och
    e-postklient Thunderbird då dessa fungerar på de flesta plattformar.
    Tanken med den här boken är att att den ska kunna användas oavsett om man
    väljer Microsoft Windows, Linux, BSD, Unix eller Mac OS som
    plattform.</para>
  </section>

  <section>
    <title>Pedagogik och utformning</title>

    <para>När du ska lära dig datorer med hjälp av en bok kan det ibland vara
    lite svårt att förstå vad som menas, därför använder vi skärmbilder (eng.
    Screenshots) för att visa program, menyer och funktioner. För att
    underlätta ytterligare för dig som läsare används olika stilar för att
    förtydliga detta.</para>

    <para>Kommandon visas alltid med fetstil. Exempel:</para>

    <para>Tryck på <guimenuitem>Arkiv</guimenuitem> och välj
    <guimenuitem>Skriv ut</guimenuitem>.</para>

    <para>Tangenter visas alltid med fetstil.</para>

    <para>Tryck på <keysym>Enter</keysym> följt av
    <keysym>Uppil</keysym>.</para>

    <para>Två tangenter som skall tryckas ner samtidigt skrivs med + (plus)
    mellan. Börja alltid med den första tangenten:</para>

    <para><keysym>CTRL</keysym>+<keysym>ALT</keysym>+<keysym>DEL</keysym></para>

    <para>Tangenter som skall tryckas ned efter varandra skrivs med , (komma)
    mellan:</para>

    <para><keysym>End</keysym>, <keysym>Vänsterpil</keysym></para>

    <para>Du kommer att använda musen mycket under kursens gång. När du ska
    använda vänster musknapp så står det bara klicka och när du ska använda
    höger musknapp så skrivs det högerklicka.</para>

    <para>Ibland är det engelska ordet för något kanske mer känt än det
    svenska, då skriver vi det inom parenteser.</para>

    <para>Exempel: Öppen källkod (eng. Open source).</para>
  </section>

  <section>
    <title>Systemkrav Operativsystem</title>

    <para>Microsoft Windows, Linux, BSD, Unix eller Mac OS.</para>

    <para>Webbläsare: Mozilla Firefox</para>

    <para>E-postprogram: Mozilla Thunderbird</para>

    <para>Office-paket: StarOffice eller OpenOffice</para>
  </section>

  <section>
    <title>Fritis - Fri IT i Skolan</title>

    <para>Fritis är ett projekt vars mål är att underlätta för skolor som
    väljer att använda fri och öppen programvara. Projektets primära mål är
    att skriva utbildningsmaterial baserat på fri och öppen programvara som
    kan användas i undervisningen på gymnasienivå. Mer information, senaste
    nyheterna och allt utbildningsmaterial som skrivs finns tillgängligt för
    nedladdning på projektets webbsida www.fritis.se.</para>
  </section>

  <section>
    <title>Vad är fri programvara?</title>

    <para>Fri programvara baserar sig på fyra friheter formulerade av Richard
    Stallman:</para>

    <itemizedlist>
      <listitem>
        <para>Friheten att använda programvaran för valfritt syfte.</para>
      </listitem>

      <listitem>
        <para>Friheten att undersöka hur programvaran fungerar och förändra
        den efter egna önskemål.</para>
      </listitem>

      <listitem>
        <para>Friheten att vidaredistribuera kopior av programvaran.</para>
      </listitem>

      <listitem>
        <para>Friheten att förbättra programvaran och distribuera den i sin
        förbättrade form.</para>
      </listitem>
    </itemizedlist>

    <para>Med fri programvara menas programvara som inte är fastlåst med
    tekniska och/eller juridiska restriktioner som förhindrar de ovan nämnda
    friheterna. För att uppfylla frihet två och fyra måste källkoden följa med
    programvaran. Källkoden är den eller de filer där programmeraren berättar
    för datorn vad programmet ska göra, hur det ska presentera sitt arbete och
    hur du kan kommunicera med programmet, och där kan man även förbättra
    befintliga funktioner och/eller lägga till nya. Ett vanligt missförstånd
    är att många tror att fri programvara måste vara gratis, men med fri
    programvara menar man fri som i frihet och inte fri som i gratis.</para>

    <para>Några andra benämningar för fri programvara är engelskans free
    software och libre software. Open source (sv. öppen källkod) är också en
    vanlig benämning, men open source programvara behöver inte vara fri
    programvara, däremot är all fri programvara open source.</para>
  </section>

  <section>
    <title>GNU och GPL</title>

    <para>GNU är ett projekt som startades 1984 och drivs av stiftelsen Free
    Software Foundation. GNU är en rekursiv akronym för engelska
    <emphasis>GNU's Not Unix</emphasis> (sv. GNU är inte UNIX). Projektets mål
    var att utveckla ett UNIX-liknande operativsystem baserat på fria och
    öppna programvaror. De tog fram licensen GNU General Public License, ofta
    förkortad GNU GPL, för att ge användarna oinskränkt rätt att ändra och
    förbättra programmen. Den enda restriktionen är att förändringen också
    måste vara licensierad med GNU GPL.</para>

    <para>GNU General Public License är en upphovsrättslicens för fri
    programvara som ursprungligen skrevs av Richard Stallman. GNU GPL är
    självklart baserad på Richard Stallmans fyra friheter och därför måste
    källkoden alltid följa med en GNU GPL-licensierad programvara.</para>
  </section>
</chapter>
