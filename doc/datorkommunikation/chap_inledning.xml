<chapter id="chap_inledning"><title>Inledning</title>

	<abstract>
		<para>
			I detta kapitel ges en liten introduktion till vad
			datorkommunikation är och går igenom några grundläggande
			begrepp.
		</para>
	</abstract>

	<sect1><title>Vad är data och vad är dator?</title>
		<para>
			Det här är inte så lätt som man kan tro. Data är någon typ av
			fakta eller värden som kan bearbetas av människor eller
			maskiner men som ännu inte har tolkats. Till exempel så är en
			ström av bokstäver data. Man kan titta på bokstäverna utan att
			läsa ut vad de innebär, man kan flytta dem, skriva ut den,
			kopiera dem och så vidare. Bokstäverna kan bilda en mening men
			behöver inte nödvändigtvis göra detta för att vara data. På
			samma sätt kan en tabell med siffror utgöra data. Rätt tolkade
			kanske de utgör en viktig kalkyl för ett stort företag men utan
			att tolka dem så är det data.
		</para>
		<para>
			En dator är en maskin som vi använder för att behandla data,
			till exempel en persondator eller en server i ett nätverk. Man
			hör ofta att någon säger "Jag slog på datan." när de egentligen
			menar, "Jag slog på datorn.", såvida de inte faktiskt stod och
			slog på cd-skivan eller vad det nu kan vara för något som
			innehåller data.
		</para>
	</sect1>

	<sect1><title>Vad är information?</title>
		<para>
			Data som tolkats och förståtts av en människa kallas för
			information. Till exempel så är en bild som sparats på en disk
			data ända tills den presenterats av ett bildvisningsprogram för
			en människa som förstår bilden, då först är det information. På
			samma sätt så är strängen med bokstäver i exemplet ovan data
			tills dess att de läses av en människa som kan tolka dem. Då
			blir det information.
		</para>
		<para>
			Några exempel kan vara på sin plats. 10 är data. Men om 10
			sätts i ett sammanhang som man kan tolka, till exempel "lådan
			väger 10 kilo", så blir 10 information. På samma sätt är 23
			data medan det blir information om man vet att det handlar om
			temperaturen i Pajala i Celsiusgrader.
		</para>
		<para>
			Alltså data som presenteras (tolkats och givits en innebörd) på
			ett sätt som direkt kan förstås av en människa är information.
			Information kan inte flyttas mellan två datorer men data kan.
			Information kan inte sparas ned på en disk men data kan. Data
			kan, om den är rätt utformad, tolkas till information.
		</para>
	</sect1>

	<sect1><title>Vad är kommunikation?</title>
		<para>
			Kommunikation är ett vitt begrepp. Vi använder det för att
			benämna till exempel ett samtal eller att vi själv förflyttar
			oss med till exempel tåg eller buss. Kommunikation kommer från
			det latinska ordet communicatio som betyder ungefär "att
			utbyta" eller "att delge". Ordet kommunikation kan, som du vet,
			användas på flera olika sätt och alla är riktiga. Men i denna
			bok och i ämnesområdet datorkommunikation betyder kommunikation
			att man utbyter information. Som vi konstaterat tidigare så
			kan inte information skickas mellan två datorer men data kan.
			Data plus regler för hur dessa data skall tolkas kan ju göras om
			till information.
		</para>
	</sect1>

	<sect1><title>Vad är datorkommunikation?</title>
		<para>
			Datorkommunikation är ju vad denna bok skall behandla, så vad
			är det för något? Datorkommunikation är när människor utbyter
			information med varandra med hjälp av datorer. Som vi sett så
			kan bara datorerna utbyta data så det måste även finnas regler
			för hur denna data skall kunna tolkas till information i
			slutändan för att det skall vara någon mening med
			kommunikationen. Under kommunikationens gång kan data behandlas
			av system eller datorer som inte har vetskap om vad dessa data
			betyder. Dessa är en del av kommunikationsprocessen. Till
			exempel så är telefonen en del av ett telefonsamtal men det är
			inte telefonen som kommunicerar utan det är du och den som
			håller i luren på andra sidan som kommunicerar. Trots detta är
			telefonen, ledningar och telefonväxlar ett led i
			kommunikationen.
		</para>	
	</sect1>

	<sect1><title>Sammanfattning</title>
		<para>
			I detta kapitel har vi lärt oss vad några grundläggande begrepp
			inom datorkommunikationsämnet står för. Detta kapitel avslutas,
			liksom de resterande kapitlen i boken, med några kontrollfrågor
			eller övningsuppgifter som du kan använda för att kontrollera
			att du lärt dig det som kapitlet handlade om.
		</para>
	</sect1>
</chapter>

<!-- Keep this comment at the end of the file
tab-width: 3
vim600: fdm=syntax sw=3 ts=3
vim: sw=3 ts=3
vi: sw=3 ts=3
-->

